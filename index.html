<!DOCTYPE html>
<html>
<head>
	<meta name="viewport" content="width=device-width, initial-scale=1">
	<title>Nep-identiteit</title>
  
<!--   <link rel="stylesheet" type="text/css" href="thesis.css">
 --></head>
 <link rel="stylesheet" type="text/css" href="test.css">
<body>


<style>
.responsive {
  width: 100%;
  height: auto;
}
</style>
 
<h1>De deepfake als een nieuwe <br>
manifestatie van een nep-identiteit
</h1> 

<h3>
Voor deze scriptie is er onderzoek gedaan naar theorieën omtrent identiteit. Hierbij is de focus gelegd op het fenomeen van online (nep)identiteiten, het creëren van deze identiteit en de gevolgen hiervan. De komst van sociale media en bijbehorende nepprofielen laten een hedendaagse wereld zien waarin mensen zich gemakkelijker dan ooit, op een andere manier voor kunnen doen dan ze in werkelijkheid zijn. Door onderzoek te doen naar deze conventionele manieren van het creëren van een (online)nep-identiteit, ontdekken we waarom nepprofielen wel of niet werken. Daarnaast kijken we naar een nieuw verschijnsel dat gebruikt kan worden als vorm van een online nep-identiteit; de deepfake. In de media zien we vooral voorbeelden van deepfakes die vragen oproepen over de gevaren hiervan, en of de betrouwbaarheid van informatie in gevaar komt omdat gemanipuleerd beeldmateriaal niet meer van echt te onderscheiden is. Denk hierbij aan wereldleiders die speeches oplezen van mensen met geheel andere (politieke) ideeën en bedoelingen. We zullen speculeren welke impact deze techniek heeft op de door onszelf gecreëerde identiteit “The Bloodthirsty”. In het geval van onze professionele darter zullen we gaan kijken tot hoe ver het mogelijk is om deze (geloofwaardig) online te belichamen. Later zal duidelijk worden of de identiteit sterk genoeg is om ook offline te overleven.



<br>
<br>


keywords: identiteit, online-identiteit, nep-identiteit (vervalsing), sociale media, deepfake, darts, videogames.
</h3>

<br>



<A HREF>

<h4>
</li><li><a href="#Inleiding">1. Inleiding</a>
</li><li><a href="#2. Identiteit als project">2. Identiteit als project</a>
</li><li><a href="#3. Dartersidentiteit">3. Dartersidentiteit</a>
</li><li><a href="#4. Realisatie van The Bloodthirsty">4. Realisatie van The Bloodthirsty</a>
</li><li><a href="#5. Conclusie">5. Conclusie</a>
</li><li><a href="#Bronvermelding">Bronvermelding</a>
</h4>
<br>

<h2>
Hoe een Schoorlse vakkenvuller de professionele dartwereld op zijn kop zette.

Een periode die gedomineerd werd door de grootste darters uit de geschiedenis zoals Michael van Gerwen, Phil Taylor en Peter Wright, kwam plots ten einde toen een jonge “pijltjesgooier” begon aan zijn carrière. Marc van den Berg gooide namelijk van Gerwen van het podium en veroverde hiermee zijn eerste wereldtitel. 
	In zijn tienerjaren spendeerde Marc veel tijd aan het spelen van videogames. Dit gebeurde op vele varianten spelcomputers, van de Super Nintendo tot Xbox. Veel van deze consoles stonden op zolder in het ouderlijk huis. Dat was zo’n 20 jaar geleden. Het laden van een nieuwe game duurde destijds best wel lang. Tijdens het wachten greep hij iedere keer zijn kans om een aantal “pijltjes” op te pakken om deze vervolgens richting het bord te gooien. Het ronde dartbord stond los bovenop de radiator, onder een hoek van 120 graden. Een enkele pijl die wél in het bord terecht kwam deed het bord bewegen voor in ieder geval 5 seconden. Het materiaal van het speelgoed-achtige bord was keihard en de pijlen waren van plastic met een stalen punt. Om de worp tot een succes te maken, moest er stevig worden gegooid. Het leek wel of de pijlen eerder in de muur bleven hangen dan in het bord. Van precisie of techniek was dan ook weinig sprake. Van de spelregels wisten we niks, van de puntentelling nog minder. Met de gedachte dat met het gooien van de bullseye de meeste punten konden worden binnengesleept, was dat het enige waarop we mikten. Zonder enige puntenregistratie was er, na het gooien van een aantal pijlen het besef dat het gooien van 50 punten te hoog gegrepen was. Gelukkig telde het bord niet één maar twee kanten. Naast het traditionele spel op de voorkant, was er nog een eenvoudigere variant op de achterkant. Op deze kant eindigden we dan meestal met opgeprikte attributen of tekeningen om in te gooien. 
Deze afwisseling tussen gamen en darten heeft lang aangehouden, totdat hij rook aan de top van de online game World of Warcraft (WoW). Er ontstond een periode waar het leven alleen leek te draaien om zijn online karakter. Door hier veel tijd in te investeren behoorde hij al snel tot één van de beste spelers van zijn server. Uitgenodigd door andere spelers werden er iedere dag online slachtpartijen georganiseerd. Op deze manier werd na een lange periode van spelen de titel “The Bloodthirsty” bemachtigd. Deze titel kun je vervolgens toevoegen aan de naam van je karakter, waarmee je het online aanzien zou verhogen. Overigens is het voor het behalen van deze titel nodig om in het spel 250.000 doden op je geweten te hebben. In-game was hij mede hierdoor inmiddels uitgegroeid tot een legende. Zijn karakter had de sterkst mogelijke items waardoor iedereen hem kende. Zodra hij dan ook begon met spelen werd hij vrijwel direct uitgenodigd door zijn online vrienden om te samen te chatten en spelen. 
‘s Avonds was hij in-game The Bloodthirsty, maar overdag verdiende hij zijn geld als medewerker in de buurtsuper. De, in het normale leven, verlegen Schoorlse jongen kwam hier opnieuw in aanraking met het darten. In de kantine werden op vrij- en zaterdagen verschillende potjes darts gespeeld. In die kantine kwam hij erachter dat niet alle dartborden van samengeperst papier gemaakt werden. Hier hing een kabinet met twee deurtjes waarop een hoofd stond afgebeeld, en de tekst “Kings Head, Pub & Lodging”. In het kastje was een oud maar redelijk goed dartbord gemonteerd. Pijlen ontbraken, gegooid werd er dus nooit. Kijkend naar de positionering van het bord was dit maar goed ook. Met de deuropening van het bestelkantoor op zo’n tien centimeter afstand, waar elk moment mensen in- en uit lopen is dat vragen om problemen. Op latere leeftijd werd er wel vaak gegooid tijdens weekendborrels. Iedereen die wilde spelen nam zijn of haar eigen pijlen mee. Onder het genot van enkele alcoholische versnaperingen werden ontelbare potjes gespeeld. Wanneer het tijd werd om het alarm van de winkel in te schakelen, werd regelmatig besloten om naar de dichtstbijzijnde kroeg te gaan waar gedart kon worden. In de kroeg speelden ze met een aan elkaar gewaagd vast groepje mensen, met als het even kon een pot darts op het scherm op de achtergrond. Meer en meer leken ze te geloven in hun eigen kunnen.
Door zijn collega’s werd hij vervolgens op sleeptouw genomen om “het winnende potje” te spelen in het plaatselijke café. Daar in sportcafé Panta begon rond 2010 een carrière die hem op het wereldtoneel zou brengen. Wat voor hem begon als simpel kroegvermaak begon hij te zien als topsport. Op deze manier begon het fantaseren over een carrière als professioneel darter. 
“Wat als ik het zou kunnen schoppen tot een gigantisch tv toernooi?”
Wanneer je kijkt naar grote darttoernooien op tv, zie je mannen (en sinds dit jaar een vrouw!) die hun geld weten te verdienen met “het gooien van pijltjes”. Wat begonnen is als keihard gooien gevolgd door proberen te mikken onder invloed van alcohol, blijkt ineens iets te zijn waar een hele bussiness achter schuil gaat.
Na het spelen van een aantal toernooien groeide het zelfvertrouwen en al snel daarna won hij het Rotterdam open. In deze periode begon een reeks van toernooien door het hele land waarin hij wist uit te blinken, met als logisch gevolg een uitstap naar andere europese landen en zelfs ver daarbuiten. Bij zijn baan als supermarktmedewerker wist men hoe groot de droom was en daardoor werden hem vrije dagen gegund. Met al zijn spaargeld reisde hij zelfs af naar Amerika om deel te nemen aan het American Open. Na geproefd te hebben van het succes en de atmosfeer van de dartwereld, wist hij het zeker; ik wil de beste darter ter wereld worden. Wat volgde was een periode van reizen door heel Europa om punten te vergaren, en zich in de kijker te spelen. Want de ultieme droom bleef om te spelen in Alexandra Palace tijdens het World Darts Championship.
Zoals iedere darter die iets betekent in de sport kreeg ook van den Berg een bijnaam. Mensen in zijn omgeving wisten van zijn karakter in World of Warcraft, en daarmee ook hoeveel deze voor hem betekende. Juist omdat het begon te lijken alsof hij meer aandacht schonk aan zijn online identiteit dan aan zijn “normale leven”. Betrokkenen begonnen een persoon te zien die tijdens het darten even een ander mens leek. Alsof hij, net als in WoW even vergat wie hij eigenlijk was en alle verlegenheid opzij kon zetten. Aan de start van een wedstrijd was hij altijd vastberaden; hij moest en zou de pot winnen. Vooral wanneer een speler het even een paar beurten liet liggen, rook hij bloed en wist dit gelijk af te straffen. Dankzij het darten had hij een manier gevonden om zijn online karakter te vertalen naar zichzelf. Zo kwam hij ook buiten het online rollenspel bekend te staan als “The Bloodthirsty”.

</h2>

<a name="Inleiding"></a> 

<h1>
1. Inleiding
</h1>


<h2>
<p>De interesse voor het onderwerp identiteit en de (online) vervalsing hiervan is leidend voor deze scriptie. Om te onderzoeken wat identiteit is, en waarin de online identiteit zich onderscheidt is er gekeken naar verschillende bronnen. Zo stelt Marwick (2013) in “Online Identity” dat identiteit niet iets is dat enkelvoudig, vastgesteld en onveranderlijk is gedurende een leven.<a aria-describedby="footnote-label" href="#1"> </a>Socialist Erving Goffman (1959) concludeerde dat mensen zichzelf presenteren gebaseerd op waar ze zijn en met wie ze zijn.<a aria-describedby="footnote-label" href="#2">Ook zegt hij aldaar dat onderzoek naar “symbolische interactie” uitwijst dat we onszelf lichtelijk anders gedragen in het bijzijn van verschillende mensen. Identiteit is dus flexibel en veranderlijk, en de mens is heel goed in het op de juiste manier en op het juiste moment afwisselen van zelfrepresentatie. Anthony Giddens (1991) refereerde naar identiteit als een “project”, namelijk iets waar actief aan gewerkt kan worden. <a aria-describedby="footnote-label" href="#3">Deze kijk op identiteit als maakbaar geeft een basis voor het construeren van een nieuwe identiteit. Judith Donath (2008) beargumenteert door middel van signaaltheorie dat de ontwikkeling van sociale media, en de beperkte manier van communiceren die ze bieden, het ook makkelijker een nieuwe identiteit te construeren<a aria-describedby="footnote-label" href="#4">: Een hardloopfoto op Instagram posten is makkelijker dan een stuk hardlopen.

<br>
<br>
In hoofdstuk 2 onderzoeken we welke ingrediënten een identiteit maken, eerst aan de hand van een voorbeeld en vervolgens in het specifieke geval van een dartersidentiteit. Het voorbeeld zal ook illustreren hoe we een nep-identiteit in het leven kunnen roepen door middel van sociale media. Verder halen we enkele voorbeelden aan van het gebruik van beeldbewerking bij het in leven roepen van een nieuwe identiteit. Denk hierbij aan gevestigde technieken zoals Photoshop en het handig bewerken van video’s, maar ook aan nieuwere technieken zoals deepfakes.
<br>
<br>
In hoofdstuk 3 gebruiken we de bevindingen van hoofdstuk 2 om een dartersidentiteit voor Marc van den Berg te construeren; The Bloodthirsty. Vervolgens roepen we deze in het leven door middel van sociale media, en verkennen we de mogelijkheden die de gevestigde en nieuwe technieken bieden om deze identiteit ‘echt’ te maken

<br>
<br>
In hoofdstuk 4 gaan we dieper in op de mogelijkheden, zowel de huidige als de toekomstige, die deepfakes bieden. We beschouwen twee relevante voorbeelden, en we zullen zien wat dit voor onze darter betekent. Hierbij kijken we ook naar de potentie van de deepfake wanneer de techniek hierachter in een verder gevorderd stadium zou verkeren.
</h2>
<br>
<br>
<br>




<a name="2. Identiteit als project"></a>
<h1>
2. Identiteit als project
</h1>

<h2>
Om een nieuwe identiteit te realiseren kijken we naar verschillende onderdelen welke een identiteit bepalen, gericht op ons karakter; namelijk een professioneel darter met de bijnaam The Bloodthirsty. Hiertoe analyseren we eerst een eerder voorbeeld van de constructie van een nieuwe online identiteit, van de hand van Amalia Ulman. Dit voorbeeld illustreert ook de eerder genoemde maakbaarheid van identiteit; Anthony Giddens (1991) refereerde al naar identiteit als een “project”, namelijk iets waar actief aan gewerkt kan worden.<a aria-describedby="footnote-label" href="#5"> Hij merkt aldaar op dat mensen een identiteit aannemen door middel van de media die ze consumeren, de kleding die ze dragen en in sommige gevallen zelfs door de lichamelijke veranderingen die zij ondergaan door middel van trainen of plastische chirurgie.
<br>
<br>
Judith Donath (2008) onderzoekt door middel van signaaltheorie de veranderende wijze waarop identiteiten geconstrueerd worden. Sociale media bieden niet dezelfde controlesignalen als face to face interactie, wat de drempel tot misleiding verlaagt. Hoewel bepaalde kosten opzettelijke misleiding ontmoedigen, denk bijvoorbeeld aan de verwachting van face to face interactie in de toekomst of de strafbaarheid van bepaalde vormen van misleiding, zullen deze nooit hoog genoeg zijn om misleiding compleet uit te sluiten en eerlijkheid te garanderen. “De kosten en baten die mensen motiveren om op bepaalde manieren te handelen, zijn voortdurend in beweging.” <a aria-describedby="footnote-label" href="#6">
</h2>
<br>

 <h5>
Geconstrueerde identiteit
</h5>

<h2>
In 2014 maakte Amalia Ulman haar project Excellencies & Perfections”(Dazed Digital 2018)<a aria-describedby="footnote-label" href="#7"> Zij spendeerde vier maanden aan het creëren en bijhouden van een Instagramprofiel dat het leven van een wannabe “It-girl” weergeeft. Ulman was zich in 2014 al bewust van de kracht van een “curated Instagram profile”. Haar karakter als It-girl doorliep drie fases. Eerst was ze een jong schattig meisje dat hield van brunchen en konijntjes, daarna werd ze een “sugar baby” die met pistolen en grote stapels contant geld wappert. Uiteindelijk transformeerde ze tot gezond etende “wellness-godin”. Het was haar bedoeling om met het project de performatieve kant van het geslacht te onderzoeken, en bekritiseerde de stereotypering van vrouwen.
<br>
<br>
In voorgaande jaren was ze actief op internet aan het werk en poseerde ze in haar eigen foto’s, voor het project Excellencies & Perfections besloot ze deze twee samen te voegen. In een interview in Financial Times vertelt ze dat het project de evolutie laat zien van een jonge vrouw die in Los Angeles woont. Omdat het project ook voor haar nieuw was besloot ze zich te houden aan de clichés van social media die de kijker zou herkennen, en op deze manier het verhaal eenvoudig te houden. Ook is Amalia zich op dat moment reeds bewust van het feit dat het makkelijk is om via dit platform aandacht te trekken door objectivering. Hierdoor koos ze er voor om de manier waarop vrouwen online een als fetish worden gebruikt, te gebruiken om haar verhaal te vertellen. Het vertellen van dit verhaal via een platform zoals Instagram of Facebook was een bewuste keuze. Maar deze keuze van “performance art” was voor haar zeker niet de meest veilige. Zo zegt ze tegen Financial Times; “but I hated performance art: I was an autistic girl behind a screen, not an extrovert dying to get on stage. It was a very scary thing for me to do, but I felt compelled to do it.”<a aria-describedby="footnote-label" href="#8"> Met haar curated Instagram profile als podium wist ze in zekere zin haar onzekerheid te overwinnen. In deze omgeving kon zij, mede dankzij haar kennis van fotografie en beeldbewerking worden wie ze voelde dat ze moest zijn. Ulman zegt namelijk dat, hoewel ze is geboren als vrouw, vrouwelijkheid niet iets is dat vanzelfsprekend bij haar past. En dat zij, een soort rol moest spelen om in het dagelijks leven te voldoen aan de stereotyping van een vrouw. Hier wordt duidelijk dat zij haar Instagram account gebruikt als een tweede identiteit. 
<br>
<br>
We zien in dit voorbeeld dat sociale media het veel eenvoudiger maken een nieuwe identiteit te realiseren: Door simpelweg stereotypisch gedrag te vertonen is een nep-identiteit al gauw niet meer te onderscheiden van een echte. Het gebrek aan controlesignalen, en in het bijzonder face to face interactie, verlaagt de kosten van misleiding. Welk stereotypisch gedrag moet onze darter, The Bloodthirsty, vertonen om te overtuigen?
<br>
<br>
Darters
De vetst denkbare sport van het moment
Een computer-achtige animatie kondigt door middel van robotarmen, groene bliksem en rook een forse, kale man in een opvallend groen shirt aan. Reizend langs een groene streng DNA overwoekerd door chrome cijfers afkomstig van een dartbord, wordt Michael van Gerwen op een soort The Matrix-achtige manier geboren. In een capsule wordt de professioneel darter uitgebeeld in een agressieve bokshouding. De intro eindigt met het beeld van een vastberaden van Gerwen, zijn armen over elkaar houdend met naast zich zijn logo; Mighty Mike.

<br>
<br>
Het is in de dartwereld zeer gebruikelijk om een bijnaam te hebben. Een bijnaam kan betrekking hebben op verschillende dingen. Zo heeft Co Stompé zijn bijnaam “The Matchstick” te danken aan zijn uiterlijk. Zijn kale hoofd en magere verschijning zouden hem doen lijken op een lucifer. Phil taylor, die wordt beschouwd als ‘s werelds beste darter ooit, kreeg zijn bijnaam van een Sky Sports productie manager. Taylor had tot op dat moment nog geen bijnaam, maar deze ontstond doordat de desbetreffende manager op een leeg CD-hoesje van de single “The Power” van Snap! ging staan. Weer andere zijn simpelweg afkortingen van volledige namen, zoals dat het geval is bij Raymond van Barneveld, wiens naam is afgekort naar “Barney”. Andere voorbeelden van bijnamen van bekende spelers zijn; The Flying Scotsman, Snakebite, The Matador, Diamond en The Thorn (Darts501.com). In bijna alle gevallen komt deze bijnaam tussen de voor- en achternaam van de sporter, dus in het voorbeeld van bijvoorbeeld Phil Taylor; Phil “The Power” Taylor.  Zoals beschreven wordt al bij aanvang tijdens de walk on door de “caller” (iemand die de gegooide punten optelt en opnoemt en de darters het podium op en af roept) zowel de “normale” als de bijnaam gebruikt. 
<br>
<br>
Het toernooi begint. Vanuit het donkere Alexandra Palace klinkt het geluid van een kolkende menigte. Groene lasers lichten op op de maat van de intro van het legendarische “Shine On You Crazy Diamond” van Pink Floyd. Terwijl de menigte al staat te joelen en te juichen klinkt er een stem die Michael van Gerwen a.k.a. “Mighty Mike” aankondigd. “And now, former champion of the wooooooooooooooorld, Mighty Michaaeeel van Geeeerwen!” Mensen die geluk hebben en een plekje langs de “walk-on” hebben weten te bemachtigen, duwen en trekken om hun held een handje te geven of even aan te raken. Ondertussen knalt het geluid van het nummer “Seven Nation Army” van The White Stripes via de speakers de zaal in. Als een soort koning waant van Gerwen zich, lopend richting het podium, zijn armen links en rechts uitgestoken om de menigte fans te begroeten. In de zaal is iedereen gaan staan en schreeuwt mee met Seven Nation Army; “Ohh– Michael van Geeerwen, ooohh Michael van Geeerwen”. Na het trappetje van het podium beklommen te hebben en ook de walk-on girls hun bestemming hebben bereikt, is er een klein moment waarop de prof darter zich even kan omdraaien naar de zaal. Een door een enorme menigte toegejuigde Mighty Mike klapt stralend in zijn handen. Even is er de tijd om een glimp op te vangen van de mensen die zijn afgereisd naar “Ally Pally” voor deze finale van de Premier League of Darts. Fans, al dan niet verkleed als bijvoorbeeld clown of hun grote voorbeeld zelf staan juichend langs tafels vol bier de wedstrijd af te wachten. De sfeer in de zaal is fantastisch. Tijdens het ingooien van de spelers klinkt nog minuten lang het nummer van The White Stripes door, door stemmen van de menigte. De wedstrijd kan beginnen.
<br>
<br>
We zien dat deze darters naast topsporters ook entertainers zijn. Meer dan in menig andere sport zijn zulke grote wedstrijden een echt spektakel, een circus, met de darters in de hoofdrol. Bij het darten is het de afgelopen jaren steeds meer gaan draaien om de personalities, hand in hand met de sterke toename van de  populariteit van de sport. Denk hierbij bijvoorbeeld aan bijnamen, tattoos, dansjes bij het opkomen, kleurrijke shirts (soms complete outfits) of bijdehante opmerkingen. Sportnieuws.nl zegt hierover; “Misschien is Michael van Gerwen qua arrogante statements onovertroffen en heeft Dimitri van den Bergh de soepelste dansmoves. Maar wat gek haar en nog gekkere pakjes betreft is er maar één de grootste clown: Peter Wright.” <a aria-describedby="footnote-label" href="#9">
<br>
<br>
Door middel van hun zelf gecreëerde dartersidentiteit onderscheiden de spelers zich van elkaar, en ze nemen daarom een actieve rol in het ontwikkelen en uitdragen van deze identiteit. We kijken naar de manier waarop de grootste entertainers in de dartwereld, en met name Peter Wright, dit project, zoals Anthony Giddens het noemt, tot in het extreme ontwikkelt.
<br>

<br>
</h2>



<br>

<a name="3. Dartersidentiteit"></a>
<h1>
3. Dartersidentiteit
</h1>

<h2>
Naast het feit dat bijnamen vocaal gebruikt worden, wordt er ook veel aandacht besteed aan het visueel tot leven te wekken ervan, vooral voor wanneer men professionele wedstrijden gaat spelen. Zo goed als iedere speler actief bij de BDO (British Darts Organisation) of PDC (Professional Darts Corporation) heeft daarom zijn of haar eigen uitstraling, en is een soort merk. Voor de komende (visuele) voorbeelden kijken we hoofdzakelijk naar professioneel darter Peter Wright, een darter met één van de meest uitgesproken stijlen in de dartwereld. Om meerdere vergelijkingen mogelijk te maken zullen we daarnaast ook voorbeelden van andere darters aanhalen. Waar Wright zijn bijnaam “Snakebite” aan te danken heeft is niet geheel duidelijk. Sommige bronnen beweren dat deze is ontstaan naar aanleiding van de ontwerpen die zijn vrouw toevoegt aan zijn uiterlijke verschijning, terwijl de bijnaam volgens anderen voortkomt uit zijn voorliefde voor zijn favoriete drankje, een mixdrankje met bier en cider
<br>
<br>
Dat Wright een kleurrijke verschijning is, kan niemand zijn ontgaan. Naast het beklimmen van de wereldranglijst wilde hij vooral ook opvallen door zijn karakter en uitstraling. Dit opvallen is hem gelukt mede door de hulp van zijn vrouw, die kapper is van beroep. Samen zoeken ze per wedstrijd een kleurrijke combinatie van shirt en broek, aangevuld met een vastgelijmde, gekleurde hanenkam. Deze hanenkam is qua kleuren afgestemd op de outfit, en met deze creatie alleen is zijn vrouw zo’n twee uur bezig. Als toevoeging speelt Snakebite met een slang op de zijkant van zijn hoofd welke is aangebracht middels de airbrush-techniek. Bovenop zijn toch al feestelijke verschijning komt Peter iedere wedstrijd op met het nummer “Don’t Stop The Party” van Pitbull. Een goede gelegenheid om een dansje te wagen op het podium, want al springend van links naar rechts weet hij de gehele zaal los te krijgen en te enthousiasmeren.

<br>
<br>
Overigens valt Wright heus niet alleen op door zijn uitbundige vertoning; dit jaar mag hij zichzelf wereldkampioen noemen, na het verslaan van Michael van Gerwen op 1 januari 2020 in de finale van het World Darts Championship. Voordat Peter op professioneel niveau dartte was hij overigens werkzaam als autobandenspecialist. Ook wast hij na elk optreden als Snakebite de kleuren uit zijn haar om zijn leven voort te zetten met een van nature bruin-grijze coupe.

<br>
<br>
Het logo
<br>
<br>
Eén van de onderdelen van deze dartsidentiteiten is het logo. Dit logo of beeldmerk is in deze een grafische uiting van de bijnaam en geeft in één beeld het gevoel van de speler weer. In het geval van Peter Wright wie als bijnaam dus Snakebite gebruikt, zien we de letters van snakebite in het donkerroze afgebeeld, met daaromheen gekruld een geel/groene slang. Voor de letters is gekozen om kapitalen te gebruiken en om deze kracht bij te zetten is het woord in zijn totaliteit een aantal graden gekanteld. Daarna aangedikt met een zware zwarte outline. De slang lijkt een adder welke agressie uitstraalt vanwege de uithangende tong, de twee scherpe, witte, duidelijk aanwezige tanden en geknepen ogen. 
<br>
<br>
Hiermee valt op dat er enerzijds rekening gehouden is met Peter zijn feestelijke en opvallende verschijning, namelijk in het kleurgebruik. Anderzijds weet het logo uit te beelden dat men rekening moet houden met het kunnen van de darter, en dat hij je als een slangenbeet uit de wedstrijd kan gooien.
<br>
<br>
Onze eigen professionele darter zal opgebouwd worden rond het personage The Bloodthirsty. Marc van den Berg dankt zijn bijnaam aan de gelijknamige titel welke hij in het videospel World of Warcraft heeft weten te bemachtigen door middel van het halen van 250.000 kills. Door deze te koppelen aan zijn online character is de titel zichtbaar voor iedereen in het spel. WoW is een “Massively multiplayer online role-playing game (MMORPG), het origineel is uitgebracht in 2004 maar vele uitbreidingen zouden volgen waardoor het tot op de dag van vandaag nog steeds massaal wordt gespeeld. Om het spel te kunnen spelen dien je een maandelijks bedrag (abonnement) te betalen. In 2010 had het spel het meeste succes en had op dat moment wereldwijd ongeveer 12 miljoen actieve spelers. Vanwege dit enorme aantal spelers is het spel uitgegroeid tot de standaard als het aankomt op MMORPG’s. Voor onze identiteit van The Bloodthirsty is daarom gekozen om World of Warcraft als basis te gebruiken wanneer we spreken over videogames. Om ons eigen logo voor The Bloodthirsty vorm te geven gebruiken we een lettertype dat goed op zichzelf kan staan en kracht uitstraalt. Hiervoor is gekozen voor het lettertype Compacta. Naast het uitstralen van kracht en stevigheid is deze keuze een knipoog naar de wereld van videogames, het font is namelijk gebruikt voor zeer bekende titels zoals Borderlands, Dirt Showdown en Team Fortress 2. 
<br>
<br>

<br>
<br>
Alle letters zijn kapitalen en na gekeken te hebben naar een groot aantal reeds gebruikte logo’s door andere professioneel darters is er een grote zwarte outline toegevoegd voor een optimale zichtbaarheid tijdens alle gebruikte uitingen. Als we kijken naar de middelste letter “t” in The Bloodthirsty, zien we dat deze is vervormd naar een zwaard. Het silhouet van het zwaard is een versimpelde versie van de uit WoW bekende “Frostmourne”. Dit zwaard is één van de meest sterke wapens in het Warcraft universum en wordt gedragen door Arthas, het hoofdpersonage uit “Wrath of the Lich King”. Wrath of the Lich King is de tweede van een lange reeks “expansions”. Deze uitbreiding is die waar Marc van den Berg het meeste tijd in heeft gestoken. Zoals de sfeer van de cover van het spel al doet vermoeden speelt de game zich bijna geheel af in een sneeuwachtige omgeving. Naast het zwaard is er nog een subtiele aanpassing gedaan aan de letters. De witruimte in de twee O’s is vervormd naar een langwerpige bloeddruppel. Het gebruikte kleurenpalet bestaat uit wit, grijs, zwart en rood. In de bovenste helft van de letters zijn de kleuren wit en grijs terug te vinden. Deze refereren naar de kleur van metalen waaruit een zwaard gesmeed is. Aan de onderzijde van de letters is rood verwerkt. Dit gedeelte verwijst naar bloed aan een gedeelte van het wapen. Door goed te hebben gekeken naar bestaande logo’s van professionele darters, past het logo er als geheel goed tussen. Door de gebruikte lettertypen en verwerkte elementen heeft het logo een speelse knipoog naar de wereld van videogames. Het beeldmerk is nu klaar om gebruikt te worden voor verschillende (media)doeleinden. Denk hierbij aan gebruik op het shirt (outfit), intro’s, maar ook aan bijvoorbeeld de vertoning in het digitale scorebord op televisie na het winnen van een leg of set. 

<br>
<br>
De opkomst
<br>
<br>
Een volgend belangrijk onderdeel wat sterk bijdraagt aan het opbouwen en creëren  van onze darters identiteit is de introductie naar het podium bestaande uit een aankondigingsfilmpje en de “walk-on”. Dit moment is uitermate geschikt om het publiek kennis te laten maken met onze Bloodthirsty. Zo laat bijvoorbeeld Michael van Gerwen in zijn introductiefilmpje zien dat zelfs zijn DNA groen is, en dat het darten hem letterlijk door de aderen vloeit. Door zichzelf als afsluiter van de video af te beelden met de armen over elkaar doet hij overkomen alsof hij zich door niets of niemand laat tegenhouden in de strijd om ‘s werelds beste darter te worden. Zijn opkomst met het nummer Seven Nation Army waarbij de gehele zaal mee joelt zet dit nog meer kracht bij. 
<br>
<br>
Ook hebben we al gekeken naar de walk-on van Peter Wright, wie vooral een feestsfeer neerzet. Naast deze manieren van opkomen zijn er de laatste jaren al heel wat variaties voorbij gekomen. Zo vindt Steve “Muffin Man” Hines zijn weg richting het bord gekleed in een kookschort en koksmuts met een schaal muffins in zijn handen welke hij uitdeelt aan fans in de zaal, en wordt John Part begeleid door Princess Leia, een Stormtrooper en Chewbacca terwijl in de zaal de Star Wars theme te horen valt. 
<br>
<br>
Walk-ons zijn natuurlijk niet bekend uit alleen de dartsport. Zelf zien we bij bijvoorbeeld de opkomst van Michael van Gerwen een sterke overeenkomst met de walk-ons zoals we die kennen uit de sport van het kickboksen, net zo stoer. Met dit verschil, dat bijvoorbeeld een Rico Verhoeven na opkomst een aantal rondes van fysiek geweld te wachten staat, en van Gerwen zijn arm meerdere malen zal moeten optillen om pijlen te werpen.

<br>
<br>
Om de identiteit van onze Bloodthirsty zo goed mogelijk over te brengen zullen we in het introductiefilmpje gebruik maken van verschillende elementen afkomstig uit videogames. We willen het doen lijken alsof Marc zijn game op pauze heeft moeten zetten om deze pot darts te spelen. Tijdens het onderzoek naar walk-ons is ook naar de wereld van eSports gekeken. eSports is in de laatste tien jaar uitgegroeid tot een sport met een publiek dat online oploopt tot enkele honderden miljoenen kijkers. De evenementen worden steeds groter mede door de interesse van sponsoren. Bij het toernooi “The Overwatch World Cup” rond de game Overwatch, komen teams bestaande uit zes spelers op vanuit een ruimte tussen het publiek waarna zij zich naar hun computer begeven. Bekende Twitch-streamer “xQc” kwam hiervoor uit voor het team van Canada. In-game is xQc bekend voor het spelen van het karakter Winston; een gorilla met een elektrisch geladen wapen. Tijdens de opkomst van zijn team liep xQc als een gorilla op handen en voeten het podium op in het midden van het enorme stadion. We stellen ons voor dat The Bloodthirsty door middel van het introductiefilmpje wordt aangekondigd vanuit een game-omgeving. Kijkend naar de stijl van Wrath of the Lich King maken we gebruik van verschillende basiselementen. Eerder zagen we al dat het videospel zich afspeelt in een sneeuwachtige omgeving. Voor deze omgeving worden veel blauwtinten gebruikt, dit komt terug in ijsschotsen, de lucht en de wolken, maar ook in bijvoorbeeld de ogen en het zwaard van het hoofdpersonage. In deze elementen is een soort blauwe gloed of ijs-achtige vlam zichtbaar. Er heerst een duistere sfeer door de donkere wolken en schaduwen, zichtbare bliksem, en op de achtergrond aanwezige draken en skeletten (met dezelfde ijzige vlammen in hun ogen).
<br>
<br>
De video eindigt met een shot van onze Bloodthirsty met het zwaard Frostmourne in zijn handen. Na deze video kan de walk on plaatsvinden, waarin Marc zich met datzelfde zwaard richting het podium zal begeven.
<br>
<br>
De outfit
<br>
<br>
Voor het laatste onderdeel van de uiterlijke verschijning van onze darter ontwerpen we zijn shirt. Dit is misschien wel het meest belangrijke deel van onze fake (offline) identity. Bij de introductievideo en de walk-on is er maar een korte periode de kans om de identiteit over te brengen, vandaar dat deze best overdreven mogen zijn. Het shirt daarentegen is gedurende de hele wedstrijd in beeld, en geeft daarmee juist de kans alle elementen van de identiteit terug te laten komen. Uiteraard zitten er aan het maken van een professioneel dartshirt bepaalde eisen, deze zijn terug te vinden in de “shirt regulations” van the PDC. Zo lezen we bijvoorbeeld dat spelers een maximaal aantal van vier eigen patches op het shirt mogen hebben, welke een vaste plaats hebben. Daarnaast vinden we hier afmetingen terug van bijvoorbeeld deze patches en logo’s.
<br>
<br>
Voor hulp bij het ontwerpen van het shirt en de bijbehorende eisen hebben we contact gezocht met Carlo Ursem van primadarts.nl. Hij zal ons begeleiden tijdens onze zoektocht naar het ultieme shirtdesign. Ursem is ervaren in het maken van shirts voor bekende darters, zo maakte hij in het verleden al shirts voor Raymond van Barneveld, Peter Wright en Benito van de Pas. Op de rug van het shirt zal natuurlijk het logo van The Bloodthirsty te zien zijn. Als kleurenpalet gebruiken we duistere zwarte tinten in combinatie met ijsblauw. Verder zal het zwaard terugkeren op de voorkant van het shirt als eveneens blauwe vlammen en bliksenschigten. De patches worden gebruikt om sponsoren te plaatsen. Hierbij zullen we aan de ene kant logo’s laten zien van daadwerkelijk betrokkenen; PrimaDarts, en aan de andere kant logo’s van bedrijven waarvan we zouden willen dat ze ons sponsoren bijvoorbeeld Blizzard, de makers van World of Warcraft. 
<br>
<br>
Naast deze drie hoofdonderdelen uiteraard meer onderdelen te bedenken waarin we de dartersidentiteit kunnen uitdrukken. Denk hierbij aan dartpijlen, flights, dartboard surrounds en schrijfborden. Gezien de beperkte tijd voor deze scriptie, en de kleinere impact van deze onderdelen op het realiseren van de identeit, verkennen we deze mogelijkheden niet verder.
 
 </h2>



<a name="4. Realisatie van The Bloodthirsty"></a>
<h1>
4. Realisatie van The Bloodthirsty
</h1>


<h2>
Zoals de introductie van deze scriptie doet vermoeden, dromen we er (niet geheel stiekem) van om een carrière als professioneel darter na te jagen. Eén keer mogen proeven van de ervaring van een echte walk on…Echter leert zelfkennis dat het niveau van ons darten is gestagneerd bij het moment van keihard plastic pijltjes richting een papieren bord gooien. Met deze kennis kunnen we concluderen dat we moeten zoeken naar een alternatief of omweg om de top als prof te bereiken. Zomaar de sportclub of kroeg binnenlopen waar een toernooi gaande is en doen alsof we al jaren meedoen zal ongetwijfeld falen. Ook al treffen we alle voorbereidingen omtrent het design van onze nep-identiteit (in dat geval het shirt en de pijlen), in een “offline” face-to-face situatie zouden we vrijwel direct door de mand vallen. 
<br>
<br>
Online identiteit
<br>
<br>
In “Online Identity” beschrijft Judith Donath (2008) door middel van signaaltheorie dat zowel in een online als in een face-to-face situatie veel van wat we van iemand willen weten, niet direct is af te lezen. Verder maakt ze onderscheid in verschillende klassen signalen. Een voorbeeld hiervan is de klasse “beoordelingssignalen”. Deze signalen zijn betrouwbaar, omdat voor het produceren van het signaal een vereiste eigenschap of kwaliteit nodig is. Zo is in de dartwereld het gooien van een score van 180 (met drie pijlen) een betrouwbaar signaal van kunnen. Iemand die zo goed als nooit dart, bijvoorbeeld Marc The Bloodthirsty van den Berg, zou dit namelijk nooit kunnen gooien.

<br>
<br>
De omweg die we maken loopt via sociale media, waar betrouwbare signalen schaars (en steeds schaarser) zijn. Dit biedt de mogelijkheid een nep-identiteit te realiseren en in stand te houden. Door te beginnen met het neerzetten van een valse online identiteit worden we gedwongen goed na te denken en bewust keuzes te maken over hoe we The Bloodthirsty virtueel afbeelden. Wanneer we kijken naar online identiteit is er veel onderzoek gericht op zelfrepresentatie (Wynn and Katz 1997).<a aria-describedby="footnote-label" href="#10"> Hierbij zien we dat in de laatste 2 decennia veel gebruik gemaakt is van sociale media als Facebook, Twitter en Instagram. Op elk van deze platformen is het goed mogelijk een valse naam te gebruiken. De geloofwaardigheid komt echter al gauw in gevaar wanneer men verschillende platformen gaat afwisselen en/of gebruiken. De geloofwaardigheid van kan in gevaar komen doordat informatie kan verschillen per platform. Hierom kiezen we ervoor The Bloodthirsty eerst te introduceren op Instagram, waar wordt gedaan alsof hij een reeds bekend professioneel darter is. 


<br>
<br>
Instagram kent in vergelijking met bijvoorbeeld Facebook een minder nauw gecontroleerd systeem wanneer het aankomt op het invullen van de identiteit. Daarnaast kunnen we binnen Instagram in een later gevorderd stadium makkelijker andere media taggen in onze berichten, om te testen of ons karakter geloofwaardig genoeg is om te worden opgepikt door bijvoorbeeld een Instagram als dat van RTL7Darts. Voor ons karakter kunnen we later op ieder ander platform gebruikmaken van dezelfde (bij)namen; Marc van den Berg en The Bloodthirsty. 

<br>
<br>
Om te weten wat voor content we moeten plaatsen om zo geloofwaardig mogelijk over te komen, hebben we gekeken naar profielen van andere darters.
<br>
<br>
Analoge manipulatie
<br>
<br>
We beginnen onze identiteit neer te zetten door middel van het plaatsen van beelden van de gecreëerde onderdelen uit hoofdstuk 3. Het shirt is zoals we eerder hebben beschreven het belangrijkste deel van de identiteit. Deze kunnen we laten zien door middel van mock-ups. Phil Taylor plaatst op zijn Instagram een drieluik van zijn nieuwe shirt en vertelt erbij dat die te koop is; “Also in case you haven’t seen it yet - make sure you check out my new shirt, it’s beautiful!(Y)”.<a aria-describedby="footnote-label" href="#11"> Uiteraard is het shirt en andere merchandise naast het prijzengeld van toernooien een grote inkomstenbron voor spelers. 

<br>
<br>
Naast het eigen shirt vallen ook de eigen dartpijlen hieronder. Zo goed als iedere bekende darter heeft zijn eigen setje(s) pijlen. Hierbij is de eigen identiteit vaak doorgevoerd op zowel de pijl, de shaft en de flight. Ook hiervan plaatsen we op dezelfde manier beeldmateriaal op onze Instagram pagina. Wanneer we de pijlen en het shirt als fysieke items hebben kunnen we beginnen met het maken van beeldmateriaal hiermee. Dit zal bestaan uit foto’s van onze Bloodthirsty die zijn eigen shirts draagt en pijlen vast heeft. Op de Instagrampagina van Peter Wright zien we bijvoorbeeld actiefoto’s van het moment van het gooien van een pijl richting het bord. 
<br>
<br>
Op deze foto’s komen veel onderdelen dan de identiteit terug, zoals de pijlen, het shirt, en in het geval van Peter Wright zijn hanenkam en geverfde slangenkop. Omdat het close-ups zijn en vanaf de zijkant gemaakt, hebben de foto’s een geheel donkere achtergrond. Deze foto’s zijn dus vrij eenvoudig na te maken in bijvoorbeeld een studio. Ook zijn er foto’s van Peter op het podium waarbij een gedeelte van het decor of de zaal te zien is. Hier zal voor het eerst manipulatie van beeldmateriaal plaatsvinden. 


<br>
<br>
Digitale manipulatie
<br>
<br>
Wanneer we in het bezit zijn van goede foto’s van ons karakter kunnen we zorgvuldig gaan bedenken in welke setting we The Bloodthirsty willen plaatsen. Door het onderwerp uit te knippen kunnen we deze vervolgens met kleine aanpassingen plakken in situaties zoals bijvoorbeeld een tv-toernooi, de studio van RTL7 Darts of simpelweg in foto’s naast andere darts-grootheden. Verder kunnen we op dit Instagramprofiel foto’s plaatsen van andere zaken waar ons karakter zich mee bezighoudt, denk hierbij aan screenshots uit games. 

<br>
<br>
Naast deze foto’s en ander stilstaand beeld van The Bloodthirsty wordt er tevens gefocust op bewegend beeld, video. Uiteraard zal er zoals beschreven in hoofdstuk 3 een introductiefilm gemaakt gaan worden, en deze zal op het Instagram-profiel verschijnen. Daarnaast zal de volgende stap gezet gaan worden in beeldmanipulatie; fake videos.

<br>
<br>
Iedereen kent ten minste wel één video die zij ooit op televisie of internet hebben gezien die nep (bewerkt) is, maar nauwelijks van echt te onderscheiden. Een goed voorbeeld hiervan is het project “Human Birdwings”.<a aria-describedby="footnote-label" href="#12"> Een project van visueel kunstenaar Floris Kaayk en zijn team. Het project draaide om fictief personage genaamd Jarno Smeets. Kaayk zette dit personage in om zijn eigen grote droom te belichamen; zelf vleugels bouwen om hier op een dag mee te kunnen vliegen. 


<br>
<br>
Human Birdwings neemt je mee in een reeks van 14 video’s waarin te zien is hoe het project verloopt van concept tot uitvoering. Deze video’s werden verspreid op verschillende online platformen, zoals Youtube, Facebook, Twitter en een eigen Blog via Wordpress. Er werd gekozen om het op zoveel mogelijk platformen te publiceren om zoveel mogelijk mensen te enthousiasmeren  voor het project, om deze geïnteresseerden vervolgens te betrekken bij een spannend, experimenteel storytelling format. Door het online betrekken van grote groep mensen kwamen gaandeweg ook tips en ideeën van kijkers te boven over bijvoorbeeld het bouwen van de vleugels.
<br>
<br>
Net als bij de online identiteit van Amalia Ulman, welke eerder is besproken, is er voor het fictieve personage Jarno Smeets lang de tijd genomen om deze op te bouwen. Gedurende een periode van negen maanden werden de video’s geproduceerd en online gezet. De discussie die ontstaat over het wel of niet authentiek zijn van de video en het project wordt beschreven in het artikel “Human Birdwings: hoax of niet?” (Lemereis, 2012). <a aria-describedby="footnote-label" href="#13"> 

<br>
<br>
David Lemereis meldt dat hij in eerste instantie geen twijfels had over de echtheid van het de video, grootste reden hiervoor was het feit dat hij de video persoonlijk toegemaild had gekregen, en kort daarvoor hadden zij elkaar via skype gesproken. Tijdens dit Skype-interview was ook Smeets zijn technische uitleg aannemelijk, en ook het verhaal om te kunnen vliegen bracht hij met volle overtuiging. 

<br>
<br>
Een belangrijk deel in de geloofwaardigheid van het werk van Kaayk komt uit berichtgeving door gerenommeerde media. De video’s werden aan alle kanten opgepikt en ook de Duitse Financial Times, Wired en Humo hadden reeds artikelen hierover gepubliceerd. Verder werd er voor het project een blog bijgehouden die onder andere berichtte over het verloop van de bouw van de vleugels, waar dan weer professoren bij werden betrokken. De video’s werden dus gebruikt om de kijker steeds meer te betrekken bij het project, en zo te bouwen aan de geloofwaardigheid van het karakter Jarno Smeets.

<br>
<br>
Na de laatste video waarin het uiteindelijke doel wordt bereikt; namelijk het daadwerkelijk vliegen met de eigen creatie, begon de twijfel toe te slaan. Jarno Smeets was niet te bereiken, en het bedrijf waarvoor hij claimde te werken ontkende dit. Op internet werd het project een hoax genoemd. Iedereen leek een mening te hebben, de ene expert zegt geen bewijs te vinden dat de vlucht nep is, de andere beweert dat het nep is omdat er geen goed beeldmateriaal is van de vleugels, en de vlucht geheel van achteren (en nogal provisorisch) is gefilmd. 

<br>
<br>
Interessant is, dat aan het einde van het artikel “Human Birdwings: Hoax of niet?” de vraag verandert in wie Jarno Smeets is. De vraag wie deze persoon is lijkt nu het meest relevant.

<br>
<br>
Terwijl we aan het schrijven en bedenken zijn hoe wij onze Bloodthirsty het podium op krijgen, spelend tegen dartlegendes als Barney, Mighty Mike of Snakebite, plaatst Bram Krikke op 3 januari 2020 een gemanipuleerde video met zichzelf dartend op het podium in Alexandra Palace.<a aria-describedby="footnote-label" href="#14"> De video bestaat uit twee shots die elkaar afwisselen. Het ene shot bestaat uit een close up van het dartbord, terwijl de andere Bram laat zien die nogal moeite lijkt te hebben met het gooien van zijn pijl. Zou hij misschien last hebben van darteritus? Enfin, de video beeldt nagenoeg uit wat wij ons voorstelden bij onze fake video. De truc zit hem in het hebben van goede opnames voor een greenscreen van het onderwerp (de darter), en monteren van een strakke edit. Natuurlijk zullen wij er voor zorgen dat tijdens deze opnames Marc van den Berg compleet is gehuld in zijn Bloodthirsty outfit.

<br>
<br>
De deepfake

<br>
<br>
Om ons project meer kracht bij te zetten hebben we onderzoek gedaan naar nieuwe verschijnselen om een online nep-identiteit te realiseren; de deepfake. Deepfake is een samenvoeging van de termen “deep learning” en “fake”. Deepfake video’s zijn het product van artificial intelligence (AI), ofwel kunstmatige intelligentie, en machine learning applicaties. Dit zijn applicaties die, na enige training, zelfstandig video’s kunnen samenvoegen, combineren, vervangen of op elkaar plaatsen om zo tot een nieuwe nep-video te komen welke authentiek lijkt. Wanneer we in dit verslag spreken over de term deepfake, gebruiken we als definitie; levensechte nep-video’s gemaakt met deep learning software.

<br>
<br>
De techniek achter de deepfake is de laatste jaren sterk verbeterd. Bij oudere technieken van video manipulatie is het voor ons in veel gevallen niet lastig om te zien dat de beelden nep of gemanipuleerd zijn, zo ook de eerder aangehaalde voorbeelden van de video’s van Bram Krikke en Jarno Smeets. Omdat de techniek achter de deepfake in rap tempo verbetert, is men bang dat deepfakes een dusdanige impact kunnen hebben op dat wat we online voorgeschoteld krijgen, dat deze informatie een nóg vervormdere weerspiegeling is van de werkelijkheid; de waarde van videobeelden als betrouwbaar signaal verdwijnt zo nagenoeg.

<br>
<br>
Sommigen spreken dan ook over een heuse “infocalypse” (Warzel 2018),<a aria-describedby="footnote-label" href="#15"> een vernietiging van de betrouwbaarheid van informatie omdat foto’s, video’s, geluidsopnames en menselijke stemmen die we voortdurend tegenkomen als we onze netwerken raadplegen, allemaal nep kunnen zijn. Wanneer er in de media wordt gesproken over deepfakes, gaat het dan ook vaak over de gevaren hiervan. Begrijpelijk, hierin worden vaak voorbeelden van deepfakes aangehaald waarin bijvoorbeeld Trump te zien is die onzin verkondigd over een gelanceerde atoombom, of het feit dat binnenkort (of tegenwoordig?) “iedereen” in staat is zo’n nep-video te maken. 

<br>
<br>
Voor ons project, The Bloodthirsty, hebben we vooral gekeken naar de mogelijkheden om met huidige en aankomende deepfake-methoden een extra laag toe te voegen aan ons karakter. Met deze methoden kunnen we de problemen omtrent de kwaliteit en echtheid van gemanipuleerde videobeelden oplossen. Met de techniek achter deepfake is hetreeds mogelijk om het gezicht van Marc op bijvoorbeeld op dat van Peter Wright te plakken. Wanneer we dit doen met het beeldmateriaal van de afgelopen World Darts Championship (welke Wright won), kan de online versie van The Bloodthirsty van Van Gerwen winnen en wereldkampioen worden. De eerste alinea van onze inleiding is opeens geen ver van je bed show meer.
<br>
<br>
Hier zitten natuurlijk (nog) wel wat haken en ogen aan. Het feit dat we alleen van gezicht wisselen betekent wel dat we spelen in de kleurrijke outfit van Wright. En ook van de hanenkam zullen we niet afkomen. Dit is natuurlijk te omzeilen door slim knippen en plakken, maar omdat zoals eerder gezegd de techniek niet stilstaat, zijn er binnenkort ook minder opvallende oplossingen. 
<br>
<br>
De potentie van deepfake
<br>
<br>
Op internet komen we een video tegen waar men erin geslaagd is om een paard te veranderen in een zebra. <a aria-describedby="footnote-label" href="#16">Het is dus mogelijk om niet alleen het gezicht, maar de complete gedaante te vervangen door dat van iets of iemand anders. Ook deze techniek is nog in ontwikkeling: De zebra is een paardachtige, dus qua lichaamsverhoudingen heeft de kunstmatige intelligentie het hiermee relatief makkelijk. Wanneer we oppervlakkig kijken naar het resultaat van de zebra, lijkt het net echt. Wat echter wel direct opvalt is de verandering van kleur, en dan vooral in het gras. In de originele video met het paard is het gras aanzienlijk groener dan in de vervalste video. De huidige deepfake-technologie is nog (net) niet in staat het hele lichaam van onze favoriete darter te vervangen door dat van The Bloodthirsty, maar deze droom is duidelijk al dichtbij.
Als we verder durven te dromen, en bewegend beeld volledig willen kunnen manipuleren, dromen we van realtime deepfakes; deepfakes die in real time beelden bewerken om zo gezichten of zelfs hele personen te vervalsen. Dit vernietigt de betrouwbaarheid van bewegend beeld als signaal compleet. De gevolgen voor fake identities zullen enorm zijn. Kijkend naar ons eigen project over The Bloodthirsty, welke in deze scriptie vooral op het social media platform Instagram gepubliceerd zal worden, zien we mogelijkheden. Wanneer het mogelijk is om live beeldmateriaal te manipuleren, zou er voor gekozen kunnen worden om op het Instagram account een nieuwe laag toe te voegen. Instagram heeft namelijk de mogelijkheid om “live te gaan”. Met deze functie wordt een live video gestart waar mensen op in kunnen schakelen. Op deze manier zou The Bloodthirsty voor het eerst live afgebeeld kunnen worden in bijvoorbeeld een televisietoernooi of in de studio. Wanneer deze techniek toegankelijk wordt zal hiermee een nieuw hoofdstuk aanbreken in de discussie over de betrouwbaarheid van beeld.


</h2>
<br>



<a name="5. Conclusie"></a>
<h1>
5. Conclusie
</h1>



<h2>
The Bloodthirsty heeft zich in korte tijd opgewerkt tot darter van wereldniveau. Onder de huid van deze darter schuilt een verlegen dorpse jongen die online meer voorstelt dan in zijn echte leven. Overdag heeft hij een 9 tot 5 baan bij de supermarkt waar niemand hem ziet staan, maar online is hij onverslaanbaar. Iedereen heeft hem nodig. Deze kracht lijkt hij over te kunnen brengen naar zijn echte leven door middel van de dartpijl. Met zijn zwaard nu ook offline in de hand, vecht hij zich letterlijk een weg naar de top van het darts walhalla.
<br>
In hoofdstuk 2 hebben we aan de hand van het project van Amalia Ulman gezien dat er veel mogelijk is wanneer we een nep-identiteit willen opzetten op sociale media, en dat er maar weinig nodig is om een overtuigende identiteit te realiseren. Door selectief stereotypes uit te beelden en vervalsbare signalen te vermijden, is een online nep-identiteit al gauw lastig van echt te onderscheiden.

<br>
<br>
Deze stereotypes stelden we in hoofdstuk 3 vast, en daarmee creëerden we een stereotypische identiteit voor The Bloodthirsty op basis van de identiteitsschets uit het voorwoord. We maakten op basis van deze backstory een logo, een walk-on en een shirt, allemaal signalen die eenvoudig te vervalsen zijn, om zo een overtuigende nieuwe identiteit in het leven te roepen.

<br>
<br>
Het uitbeelden van deze stereotypes in hoofdstuk 4 gebeurt volledig via sociale media. Dit geeft volledige controle over de nep-identiteit en de uitgezonden signalen, en op deze manier wordt een overtuigende identiteit gerealiseerd waarvan de echtheid lastig te verifiëren is. Het fabriceren van analoge middelen, zoals shirts en dartpijlen, en het manipuleren van digitale middelen, zoals gephotoshopte afbeeldingen en bewerkte video’s, laten zien dat nieuwe technologieën het steeds eenvoudiger maken een overtuigende identiteit neer te zetten.

<br>
<br>
Echter laat de technologie het voorlopig nog even afweten wanneer we met deepfake een geloofwaardige video willen neerzetten. Deze technologie is nog maar beperkt inzetbaar; het werkt niet wanneer op het hoofd van The Bloodthirsty de hanenkam van Peter Wright te zien is. Het wil overigens niet zeggen dat de technologie voor andere soorten nep-identiteiten eveneens niet zou werken. Samen met handige videobewerking is de deepfake nu al een nuttig middel in identiteitsvervalsing. De toekomstige potentie is echter veel groter.

<br>
<br>
Er is dus al veel mogelijk, maar zullen nog even moeten wachten tot we al onze wensen kunnen realiseren met betrekking tot onze professionele darter. Tot die tijd kunnen we ons ook “gewoon” richten op connecties zoals die met Carlo Ursem, die eens heeft voorgesteld om via hem contact te zoeken met Peter Wright, om zo onze twee dart iconen met elkaar kennis te laten maken. En natuurlijk op deze manier een goede foto te scoren voor op social media!
</h2>









<a name="Bronvermelding"></a>
<h1>
Bronvermelding
</h1>
  <footer>
    <ol>
    	<h2>
      <li id="1">Marwick, A. E. (2013). <br> 
                 Online identity. A companion to new media dynamics, 355-364. <br> 
                http://www.tiara.org/wp-content/uploads<br>
                /2018/05/Marwick_Online_Identity.pdf<br> 
                </li>
      <li id="2"> Goffman, E. (1959). <br> 
                The Presentation of Self in Everyday Life. New York: Doubleday</li>
      <li id="3"> Giddens, A. (1991). <br>
      			Modernity and Self-Identity: Self and Society <br>
      			in the Late Modern Age. Cambridge: Polity.</li>
      <li id="4">Donath, J. (1998). Identity and deception in <br>
      			the virtual community. In M. Smith & P. Kollock (Eds.),<br>
      			Communities in Cyberspace (pp 29–59). New York: Routledge.</li>
      <li id="5">Giddens, A. (1991). Modernity and Self-Identity: <br>
      			Self and Society in the Late Modern Age. <br>
      			Cambridge: Polity.</li>
      <li id="6">Donath, J. (2008). ‘‘Signals in Social Supernets.’’<br>
      			Journal of Computer-Mediated Communication, <br>
      			13(1), 231–251</li>
      <li id="7">DazedDigital.com, Sophie Ruigrok, <br>
      			14 maart 2018, How this 2014 Instagram hoax <br>
      			predicted the way we now use social media</li>
      <li id="8">Ulman, A. (2020). Amalia Ulman: <br>
      			Why I staged my own Instagram meltdown, <br>
      			Financial Times <br>
				https://www.ft.com/content/d2cb7650-279b-11ea-9a4f-963f0ec7e134</li>
      <li id="9">sportnieuws.nl (2020). Wat een clown! <br>
      			Peter Wrights gekste kapsels en outfits <br>
				https://sportnieuws.nl/dartnieuws/<br>
				clown-peter-wrights-gekste-kapsels-en-outfits/</li>
      <li id="10"> Wynn, E. and Katz, J.E. (1997). <br>
      			‘‘Hyperbole Over Cyberspace: Self-Presentation <br>
      			and Social Boundaries in Internet Home Pages and Discourse.’’<br>
      			 Information Society, 13(4), 297–327.</li>
      <li id="11"> Phil Taylor (2018). <br>
      			https://www.instagram.com/p/BrpWo8DhkpS/</li>
      <li id="12"> http://www.humanbirdwings.net/<br> 
                 https://www.gids.tv/programma/<br> 
                 life-is-beautiful</li>
      <li id="13"> David Lemereis, 21 maart 2012, <br>
      			Human Birdwings: hoax of niet? <br>
				https://www.bright.nl/nieuws/ <br>
				artikel/4039981/human-birdwings-hoax-niet</li>
      <li id="14">Bram Krikke (2020). <br>
      			https://www.instagram.com/p/B62ppDInKOG/</li>
      <li id="15"> Charlie Warzel, <br>
      			“He Predicted The 2016 Fake News Crisis. <br>
      			Now He’s Worried About An Information Apocalypse.”, <br>
      			11 februari 2018, <br>
				https://www.buzzfeednews.com/article/<br>
			charliewarzel/the-terrifying-future-of-fake-news</li>
      <li id="16">Turning a horse video into a zebra video <br>
				https://www.youtube.com/watch?v=9reHvktowLY</li>

			</h2>
       
      

    </ol>
  </footer>

</p>
</div>




</body>
</html>








